---
title: 宝中赋
categories: [日常]
author: baozhong
type: story
date: 2019-12-11 14:27:23
updated: 2024-09-13 23:09:08
references:
  - "[宝鸡中学官方宣传片-宝中赋](https://www.ixigua.com/6769064493470188036)"
---

姜炎故里，雍州福地；文王懿德，有风来仪。周礼制而雅韵起，石鼓出而雄文贻。崇礼尚文，重庠序之教；珠流璧转，锲不舍之功。遂有斯校之所成。

民国庚辰，华夏岌倾。先达首缔，挽危难云程发轫；大华寄意，八角寺钟声干云。共和国立，盛世昌明。城隍庙祉佑西关，长寿山名冠宝中。筚路蓝缕山林启，栉风沐雨砥砺行。或跌宕于时运，然向荣以丹心。逢改革之元亨，得开放之利贞。复归市府直属，荣膺省级重点。跨世纪整头独占，越十载晋升示范。清华园频添俊秀，未名湖接续风声。癸未至而新舍竣，庭宇阔而贤良众。踞陈仓八方享誉，耀渭水九州闻名。

斯为净土，惟德是隆！

驻园颙望，郁翠葱茏；四季葳蕤，遐迩著闻。嘉木深而芳菲重，祥禽聚而涌泉清。春樱如诗兮烂漫，牡丹入画兮雍容。松竹凝露，梅兰含英。物华纷呈，皆自化育之功；地脉奔涌，齐为桃李佳境。

吾师心系天下，传薪播火。身正为范，学思宏博。研修致知，如切如磋。光风霁月未改，细雨润物不辍。追求卓越，止于至善；杏坛传道，梅圃解惑。愤启悱发，亦镂亦琢。

吾生怀璞追梦，求真向善。秉持一体，静雅致远；拓展两翼，特色卓然。书香浓郁，新星迭现；一班一品，异彩斑斓。既博观以励其志，复广涉而宏其愿。绅士尚幼而彬彬，淑女初成已芊芊。

斯园数顷，气象恢弘；雏凤联翩，内外有声。览诗书，诵风雅，经典传承；通古今，贯中西，金声玉振。瀚海畅游搏激浪，赛场驰骋书豪情。学子八登榜首，魁元屡获殊荣。壮哉我宝中少年，逢厚壤则蓬勃凌云；美哉我莘莘学子，得斯园当如日方升。

蕴蕴伊始，悠悠其远。殊众轶群，杰俊万千。穆穆兮翘楚月涌，皇皇兮才子星灿。或为政坛梁栋，或为军旅精英；或执牛耳于商海，或领风骚于科研。堪称西秦明珠，无愧人才摇篮。

斯为沃土，惟勤则灵！

昔燕级筑台望鲁，仰止圣哲之道；及张载横渠设教，四为言犹在耳。今之宝中，承前贤之遗训，启后世之大成。理念引领，以人为本；初心如磐，和谐共进。唯教师与质量至上，倡成绩与成果导向。固立德树人之根本，怀精神圣地之梦想。绸缪强校宏图，再谱鹏举华章。朗阔国际视野，涵育家国至情。尚学术之精神，积文化之底蕴。顺滔然大势，孕四海振鸣雏鹰；应社稷所需，育中华复兴骐骏。

岁在戊戌，风调雨顺。泱泱华夏，海晏河清。国逢大治，校启新程。初衷不渝，厚德笃行。勤植凤栖梧桐，续传钟鼎正声，以求昭昭之明，而立赫赫之功。扬帆新时代，襄助百年梦。

斯为热土，惟志如鸿！